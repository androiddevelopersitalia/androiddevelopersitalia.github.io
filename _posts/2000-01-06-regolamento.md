---
title: "Regolamento"
bg: adibackg
color: white
fa5-icon: fas fa-book
---

## Regolamento
### La community

Android Developers Italia (ADI) è una community di utenti con la passione per tutto ciò che riguarda lo sviluppo per la piattaforma Android. ADI è libera, gratuita e aperta a tutti: lo strumento scelto per la comunicazione tra i membri è la piattaforma Slack. 
Il primo scopo di ADI è l'aiuto reciproco tra i membri nel rispetto delle regole presenti in questo regolamento e persegue la crescita umana e professionale dei suoi membri e la diffusione della conoscenza della piattaforma Android. 
Gli utenti che accettano di registrarsi ed entrare nella community dichiarano in maniera implicita di rispettare questo regolamento.


### Codice di condotta

Android Developers Italia  rispetta tutti i suoi utenti e fa rispettare tra loro gli utenti senza discriminazione: 

- Genere, Sesso, Orientamento sessuale
- Disabilità
- Aspetto fisico
- Razzismo
- Opinioni
- Età
- Religione
- Nazionalità
- Colore della pelle

ADI informa che nel rispetto dei diritti della persona, non tollera i seguenti punti e si impegna a farli rispettare usando gli strumenti messi a disposizione della piattaforma slack:

- Abusi, molestie, minacce o discriminazione.
- Linguaggio che possa essere considerato oppressivo, sistematicamente o eccezionalmente (ad esempio sessista, razzista, omofobo, ecc.)
   
Nello specifico la community correggerà, nei limiti della piattaforma Slack, comportamenti quali:

- Stalking, doxing o la pubblicazione di informazioni private, personali o che riguardino in qualunque modo la sfera di un 
  singolo o un gruppo di individui
- Minacce, molestie o soprusi di sorta
- Tutto ciò che compromette la sicurezza delle persone

### Privacy

- Tutte le conversazioni in questo gruppo Slack sono private (se non specificato esplicitamente) e in generale valgono le regole della piattaforma Slack, regole elencate e accettate durante la fase di registrazione.
- Per le discussioni private rese pubbliche, anche in parte, è necessario il consenso degli utenti coinvolti nelle discussioni. Gli admin vigileranno per far rispettare questa regola.

Gli utenti che non rispetteranno le regole elencate possono essere ripresi e a seconda della gravità della violazione:

- I messaggi possono essere cancellati
- Account momentaneamente disattivato
- Account cancellato e bannato

Ogni utente ha il dovere di  segnalare ogni violazione delle regole di condotta sia all'interno della community con un messaggio privato agli admin sia inviando un'email a [reclami@androiddevs.it](mailto:reclami@androiddevs.it)


### Best Practices

Per facilitare la consultazione, il confronto e la crescita della community abbiamo creato delle semplici linee guida da seguire:

#### Generali
- La lingua ufficiale della community è l'Italiano.
- Cambia l'avatar e non lasciare quello di default e usa un nome non troppo generico. In questo modo sarai più riconoscibile all'interno della community.

#### Prima di postare

- Prima di fare una domanda e/o provare ad avviare una discussione accertati sempre di scriverla nel canale corretto. Leggi la descrizione del canale per essere sicuro che è attinente con la domanda/discussione che stai per fare.
- Se la tua domanda non è attinente a nessuno dei canali, puoi postare in *#misc-general*.
- Cerca di stare _in topic_. In questa community trattiamo tutto ciò che è relativo allo sviluppo alla piattaforma Android. Parliamo di Kotlin, Architetture, Librerie, Design e tutto ciò che è importante per uno sviluppatore Android.
- Se vuoi postare qualcosa che non è attinente con lo sviluppo Android scrivi nel canale #off-topic.
- Se hai una domanda tecnica, cerca prima di trovare una soluzione facendo una ricerca. Se non hai trovato la soluzione, saremo felici di aiutarti (siamo qui per questo!).

<div id="lavoro"></div>

### Lavoro e annunci

Per pubblicare una proposta lavorativa è obbligatorio usare il canale #lavoro rispettando alcune semplici indicazioni:

- Nome Azienda o Tipo di azienda
- Tipo di contratto
- Inquadramento
- RAL (quando è variabile descrivere il range sensato)
- Luogo: città, regione dove il candidato svolgerà il suo lavoro
- Remoto: specificare se il lavoro può essere svolto da remoto o una percentuale da remoto e l'altra dal datore di lavoro
- Esperienza: specificare a parole o con titoli l'esperienza del candidato all'annuncio. Per es: junior, middle, senior o con tot anni di esperienza 
- Tecnologia: specificare le tecnologie o il minimo di tecnologia che il candidato dovrà conoscere per partecipare alla selezione
- Benefit: _(Opzionale)_ specificare quale tipo di benefit vengono offerti come parte del contratto di lavoro.
              
Qualsiasi annuncio di lavoro che non rispetta queste specifiche potrà essere cancellato da uno degli admin. Le specifiche sono necessarie per migliorare l'efficacia dell'annuncio, per non creare confusione e ottimizzare le risposte dei candidati sia come qualità sia in termine di tempistica di risposta.

### Contatti

* Giuseppe Sorce - @Giuseppe Sorce
* Leonardo Pirro - @lpirro
* Fabio Collini  - @Fabio Collini
* Roberto Orgiu  - @rob
* Nicola Corti   - @gammax

Oppure inviare una mail a [reclami@androiddevs.it](mailto:reclami@androiddevs.it).

Il regolamento **aggiornato** é disponibile su Github.

<p align="center">
    <a class="red waves-effect waves-light btn-large" href="/rules">
    <i class="material-icons left fab fa-github"></i>  Leggi il regolamento completo
    </a>
</p>
